Vaším úkolem je implementace technického Maven nebo Gradle modulu pro výpočet částky k úhradě za telefonní účet dle výpisu volání. Na vypracování máte cca 3-4h.

Vstupem metody je textový řetězec obsahující výpis volání. Výpis volání je ve formátu CSV s následujícími poli:
-	Telefonní číslo v normalizovaném tvaru obsahující pouze čísla (např. 420774567453)
-	Začátek hovoru ve tvaru dd-MM-yyyy HH:mm:ss
-	Konec hovoru ve tvaru dd-MM-yyyy HH:mm:ss
Příklad:
420774577453,13-01-2020 18:10:15,13-01-2020 18:12:57
420776562353,18-01-2020 08:59:20,18-01-2020 09:10:00
Pro účel testu můžete předpokládat, že data na vstupu budou vždy striktně splňovat výše uvedená pravidla.

Výstupem metody je částka k uhrazení spočtena dle vstupního výpisu dle následujících pravidel:
-	Minutová sazba v intervalu <8:00:00,16:00:00) je zpoplatněna 1 Kč za každou započatou minutu. Mimo uvedený interval platí snížená sazba 0,50 Kč za každou započatou minutu. Pro každou minutu hovoru je pro stanovení sazby určující čas započetí dané minuty.
-	Pro hovory delší, než pět minut platí pro každou další započatou minutu nad rámec prvních pěti minut snížená sazba 0,20 Kč bez ohledu na dobu kdy telefonní hovor probíhá.
-	V rámci promo akce operátora dále platí, že hovory na nejčastěji volané číslo v rámci výpisu nebudou zpoplatněny. V případě, že by výpis obsahoval dvě nebo více takových čísel, zpoplatněny nebudou hovory na číslo s aritmeticky nejvyšší hodnotou.

Výsledek vaší práce umístěte do repository ve některém z veřejných úložišť zdrojových kódů (např. GitHub) a zašlete nám na něj odkaz. Repository by mělo obsahovat veškeré zdrojové kódy a pomocné soubory pro sestavení technického modulu plus automatické testy.
